---
layout: post
title: Battle Tag
date: '2010-11-23T22:57:00.000+01:00'
author: Mihai
tags:
- paris
- teambuilding
- ubisoft
modified_time: '2010-11-24T22:44:56.293+01:00'
blogger_id: tag:blogger.com,1999:blog-739114216866514365.post-188972285987523134
blogger_orig_url: http://mihaiomul.blogspot.com/2010/11/battle-tag.html
---

Astazi am avut o sesiune mai speciala de teambuilding: BattleTag. Pentru cei care nu stiu, BattleTag este un joc cu arme electronice. Pentru mai multe detalii uitati-va la filmuletul urmator  <a href="http://battle-tag.us.ubi.com/">http://battle-tag.us.ubi.com/</a>.<br /><br />Am mers la alt sediu Ubisoft de productie unde se lucreaza efectiv la dezvoltarea BattleTag. Ne-au dus in parcarea subterana (la -2), ne-au explicat regulile jocului (bine inteles ca in franceza...) si am inceput lupta. Primele doua jocuri nu am inteles nimic pentru ca eu credeam ca suntem pe echipe dar eram singur pe singur. Am realizat asta cand a inceput jocul pe echipe. Am pierdut si la echipe (HiveMind vs. FragDolls) pentru ca am jucat mult prea defensiv si nu am facut prea multe puncte. In schimb, am alergat prin parcare pana am extenuat, am transpirat, ne-am distrat... a fost foarte distractiv. Mai vroiam sa jucam dar s-a dus bateria de la echipament (si timpul) si a trebuit sa plecam. <br /><br />Bine inteles ca mai erau si alte probleme la echipamente (practic de asta ne-au chemat, sa le testam ca ei nu au suficienti oameni) dar ce au acum este destul de avansat.<br /><br />Cand am plecat, nu am incaput toti in lift si am zis ca il luam pe urmatorul. Dar fiind ora mesei (12:30) tot Ubisoftul (6 etaje) pleca la masa, toate lifturile erau suprasolicitate si era sa ramanem in subsol. Am incercat pe scari dar usile erau inchise, totul se deschidea electronic cu cartele si noi nu aveam. Mai aveam o sansa, sa sarim in fata camerelor de securitate si poate ne vedea cineva. A venit intr-un tarziu un tip si ne-a salvat.<br /><br />Pe langa ca a fost distractiv, teambuilding-ul a fost interesant si util pentru ca jocul pe care il dezvoltam este tot cu impuscaturi si cred ca ne-a ajutat mult sa intelegem cum stau lucrurile in viata reala (chiar daca era tot un joc). Daca vrem sa facem inteligenta artificiala, trebuie mai intai sa stim cum este cea reala. Bine, pentru asta avem game designerii, dar de multe ori designul lor este vag si suntem fortati sa luam decizii de implementare. Daca sunt bune, la prezentare ei vor zice: "este exact cum am spus eu!".<br /><br />Apoi am fost la masa la restaurant si am mancat o pizza Regina la 13€. S-a vorbit exclusiv in franceza. Chiar eu am cerut chelneritei sa mai aduca apa si sa-mi puna restul de pizza la pachet tot in franceza (cred ca m-am molipsit sau ceva ca nu stiu atat de bine franceza). <br /><br />De data asta nu a mai platit Ubisoft-ul. In prima zi cand am ajuns, scrum-masterul nostru ne-a dus pe toti care venisera cu noi, 10 sau 12 oameni, tot la acest restaurantul si a platit ceva peste 200€. Faza asta a mers si pentru noi si pentru ei in primele trei zile pana cand l-am auzit pe scrum-master injurand "Merde!"... si apoi s-a terminat.<br /><br />Cred ca nu i-au decontat toate cheltuielile.